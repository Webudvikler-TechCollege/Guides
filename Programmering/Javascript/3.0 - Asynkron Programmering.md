# Asynkron programmering

Når man programmerer synkront sker der een ting ad gangen. Hvis du kalder en funktion som udfører en langvarig handling, returnerer den først et resultat, når handlingen er afsluttet. Dette stopper dit program i den tid, handlingen tager.

Et eksempel på en synkron handling kan være når man poster en formular til et site via *action* attributtens værdi. Her vil dit program stoppe indtil at post requesten er behandlet og du modtager et retursvar.

```html
<form method="POST" action="/scripts/formdata.js">
    
</form>
```

En asynkron model tillader, at flere ting sker på samme tid. Når du starter en handling, køres den i baggrunden og dit javascript vil forsætte med at udføre resten af dit program. 

Vi kan sammenligne synkron og asynkron programmering hvis vi forestiller os, at vi skal lave tre kald til en ekstern server.

I den synkrone model skal vi vente på at få et svar fra hvert kald inden vores program kan udføre det næste kald. Denne ventetid ligger implicit i den synkrone model.

I den asynkrone model kan vi lave adskillige kald i baggrunden uden at det påvirker resten af processen i vores program. Samtidig kan vi selv styre hvor vidt vores kode skal vente på at få et retur svar ved hvert kald. I denne model er ventetiden eksplicit under vores kontrol.

