# Javascript: Introduktion

Javascript er et scripting sprog - eller det man kalder et lightweight programmeringssprog.

Javascript kan placeres inline i dit html dokument eller i en ekstern fil som du så henviser til i dit html dokument.

Det er smag og behag hvordan man gør det. Jeg vil altid anbefale at placere dine scripts i eksterne filer men du vil også se eksempler hvor jeg anvender inline javascript i mine filer. Det afhænger af hvad der passer bedst til den opgave man er i gang med.

Det er altså ikke forkert at bruge det ene eller det andet men på sigt kan det give et bedre overblik at placere dine javascripts i eksterne filer.
___
## Eksempel på *inline* Javascript 
Inline Javascript skal indsættes i script tagget:
```html
<script>
...
</script>
```
Script tagget placeres i dit &lt;head&gt; eller &lt;body&gt; tag.
___
## Eksempel på *extern* javascript 
Eksterne javascripts placeres typisk i en */js/* mappe eller */assets/js/* og har filtypen *.js*.

Du skal ikke bruge &lt;script&gt; i en js fil.

Men du skal bruge &lt;script&gt; tagget når du skal referere til javascript filen inde fra dit html dokument. Dette gør du ved hjælp af attributten *src*.

Eksempel:
```html
<script src="/js/my-js-functions.js"></script>
````
___
## Defer attributten
I mange tilfælde bruger vi javascript til at manipulere vores html elementer med. 

Det kræver at browseren har indlæst hele html dokumentet inden at vores javascript bliver eksekveret. Ellers vil javascripten tolke det som at elementerne ikke findes og dermed give fejl.

Derfor har det været standard procedure at script tagget placeres i slutningen af  <body> tagget.

Men med *defer* attributten kan vi nu placere vores script tag i toppen af dokumentet indenfor sitets `<head></head>` tag. 

*Defer* fortæller browseren, at den først skal eksekvere scriptet når hele html dokumentet er indlæst.

**Eksempel:**
```html
<html>
    <head>
        <title>Velkommen</title>
        <script src="my_script.js" defer></script>
    </head>
<body>

</body>
</html>
```
___
## Reflektion
1. Hvad er forskellen på inline og extern javascript?
2. Hvilken betydning har defer attributten?

