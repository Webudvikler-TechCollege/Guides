# TypeScript Config
I *tsconfig.json* filen kan du konfigurere hvordan typescript skal kompilere dit javascript.

Filen består af en masse key/value pairs i json format hvoraf langt de fleste er udkommenteret med to skråstreger.

Der er rigtig mange settings og de fleste får du sikkert slet ikke brug for - derfor vil denne guide kun tage udgangspunkt i et udvalg af disse indstillinger.
___
## Kilde & Destination
Vi vil typisk ikke have alle vores type- og javascript filer til at ligge i vores rodmappe. Vi kan med fordel dele dem op i *src* / *dist* mapper, hvor typescript filer placeres i *src* mappen og så konfigurerer vi vores compiler til at placere javascript filerne i *dist* mappen.

Vi kan indstille kilde og destinationsmapper ved at indsætte stien til den som værdi til egenskaberne *rootDir* (kilde) og *outDir* (destination):
```js
"rootDir": "./src"
"outDir": "./dist"
```
Hvis vi kører kommandoen tsc nu, vil alle typescript filer i *src* mappen blive kompileret til javascript filer i *dist* mappen.

Herefter skal vi selvfølgelig huske at rette referencen til vores scrips i index.html
___
## Remove Comments
Du kan reducere din kode ved at fjerne kommentarer i de udgående javascript filer. 
Det gør du ved at sætte egenskaben *removeComments* til true:
```js
"removeComments": true
```
___
## Exclude / include
Du kan ekskludere og inkludere filer ved at tilføje nye egenskaber med arrays af filer efter *compilerOptions*:
```js
{
  "compilerOptions": {
	//...
  },
  "exclude": [ // Array af filer som skal ekskluderes
    "node_modules", // node_modules er som default ekskluderet
    "*.dev.ts", // Wildcart fil
    "**/*.dev.ts", // Wildcart mappe og fil 
  ],
  "include": [ // Array af filer som skal inkluderes
    "filestoinclude.ts" // Fil eksempel
  ]
}
```
> Tip! Ekskluderede filer overruler inkluderede filer
___
## Target
*Target* key i toppen angiver hvilken ES version af javascript der skal kompileres til. Den er som standard sat til es5 hvilket betyder eksempelvis, at alle variabler vil blive transpileret til *var* i dit javascript. 
```js
"target": "es5"
```
Dette betyder at du kan kontrollere om din kode kun skal køre i moderne es6 kompatible brwosere eller om den skal tilpasses ældre browsere. 

Du får valgmuligheder hvis du sletter es5 og trykker Ctrl + Space.
___
## SourceMap
I browserens webkonsol kan du altid finde det kompilerede javascript output når du skal teste eller debugge din kode. Ved at fjerne udkommenteringen på *SourceMap* får du også adgang til at se dine typescript filer:
```js
"sourceMap": true
```
Du skal vælge fanen *Sources* i browserens webkonsol for at få adgang til at se de forskellige filer.
___
