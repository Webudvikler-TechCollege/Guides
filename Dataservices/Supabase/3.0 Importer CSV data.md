# Importer CSV data
Følgende guide vil vise dig hvordan du kan importere kommasepareret data (CSV) til en tabel i Supabase.

CSV står for *Comma-Separated Values* og er en meget enkel måde at strukture data på. De fleste programmer som arbejder med datastruktur kan eksportere data som CSV. Det gælder eksempelvis Excel og databaseklienter som HeidiSQL og Workbench mm. 

Den øverste linje i en CSV fil bruges til felternes navne - separeret med komma. Herefter giver en ny linje en ny række i tabellen og felternes værdier skal også separeres med komma.

**Eksempel på CSV:**
```csv
firstname,lastname,email,password,birthday
Lise,Jensen,lise@gmail.com,1234,2001-11-02
Hans,Hansen,hans@hansen.dk,password,1995-03-23
Pia,Thomsen,pia@glitter.dk,daisy45,1999-07-21
```
## To metoder
Der er to metoder at bruge CSV data på. Den ene er at importere data til en eksisterende tabel og den anden er at oprette en tabel under data importen. Herunder finder du en forklaring til begge. 

### Importer CSV data til eksisterende tabel
Med denne metode får du et fuldt overblik over din datastruktur med typer og constraints. 

Hvis dine data ikke har nogle eksisterende relationer kan du undlade felter som *id* og *created_at* i CSV filen og lade Supabase generere dem automatisk ud fra en *Default value*.

Ellers kræver denne metode at dine data matcher strukturen på din tabel.

### Importer data CSV og opret tabel
Denne metode er hurtig da Supabase automatisk vil generere din felter ud fra dataværdien i din CSV fil. 

Til gengæld skal du manuelt ind og sætte datatyper, primære og fremmede nøgler, default values m.m.

Hvis du ikke har relationelle data kan du oprette felter fra CSV og efterfølgende tilføje *id* og *created_at* (og andre felter) og give dem en matchende default value.