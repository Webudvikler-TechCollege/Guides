# CSV Import: Indstilling af datatyper
Selvom Supabases import funktion er mega smart skal vi som regel stadig lave nogle små tilrettelser i forhold til datatyper, primære nøgler og relationer.

For Supabase kan ikke altid lige spotte en data fra en CSV fil er en varchar, text eller et unikt id - og heller ikke om et felt er en primær nøgle eller relateret til en anden tabel.

Denne guide vil gennemgå de felter vi typisk skal efterbehandle når vi har oprettet en tabel ud fra en CSV import.

I alle tilfælde skal du vælge *Edit table* ud for en tabel i tabellisten til venstre når du vil redigere en tabel og dennes felter.

> ![Rediger tabel](./images/supa-edit-table.png)
___
## Identifiers
Feltet *id* kaldes en *identifier* da den bruges til at identificere de enkelte rækker med. Den skal altid markeres som tabellens primære nøgle og dette gøres ved at sætte kryds i checkboxen ud for feltet.

> ![Sæt id til primær nøgle ](./images/supa-set-primary-key.png)

Desuden skal id feltet sættes til datatypen *uuid*. Det står for *Universally Unique Identifier* og kan med fordel bruges til unikke værdier. Man kan samtidig vælge *gen_random_uuid()* under *Default Value* og dermed sørge for at der automatisk genereres et unikt id når der oprettes en ny record i tabellen.

> ![Sæt type til uuid](./images/supa-set-uuid.png)
___
## Tekstfelter
Når du arbejder med PostgreSQL som Supabase er bygget på, er det generelt en bedre praksis at bruge datatypen *text* istedet for *varchar*. Det skyldes at typen *varchar* kan give unødvendige problemer for længden af dine tekster. 

I øvrigt er typen *text* i realiteten den samme som varchar uden længdebegrænsning i PostgreSQL. Begge typer håndteres effektivt og er designet til at håndtere store mængder tekstdata. Ved at bruge text kan du undgå forvirring og forenkle dit database design.
___
## Datofelter
Datofelter kan typisk spottes på deres navn eller syntaks. Navne som *created_at*, *updated_at* eller datasyntakser som *2024-06-21 14:06:32* sender et klart signal om at vi har med et datoformat at gøre. 

Til disse værdier kan du bruge *timestamptz* eller bare *timestamp* og sætte Default Value til *now()* hvis du vil have databasen til automatisk at generere en dato når der oprettes en post.
___
## Boolske værdier
Boolske værdier kan være true/false eller 0/1. De kan ofte spottes på deres navn da de typisk hedder noget med *is_* eller *has_* foran. 

Eksempel:
```
is_active
is_published
has_border
```
Ellers tjek værdien hvis du er i tvivl.  

Du kan bruge datatypen `bool` til disse felter.
___
## Floats (decimaltal)
Hvis du har decimal tal - typisk i forbindelse med priser - skal du bruge datatypen *numeric*, *float4* eller *float8*.

- **numeric** kan afgrænses med et fast antal heltal og et fast antal decimaler. Eksempelvis (10,2) hvorder så er plads til 10 heltal og 2 decimaler. Er velegnet til priser.

- **float4** har en præcision på cirka 8 decimaler og er eksempelvis velegnet til koordinater, der ikke kræver meget kritisk præcision.

- **float8** har en præcision på 15 decimaler og skal kun bruges typisk til værdier med en meget høj præcision.
