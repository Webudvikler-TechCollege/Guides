# Introduktion til databaser
En database er en samling af tabeller hvor man kan gemme og hente data. Man kan godt sammenligne det med et *Excel* dokument hvor man kan oprette, hente, opdatere og slette de enkelte rækker og kolonner.

Databaser er perfekte til at strukturere indholdet på en hjemmeside – det kan gælde sider, artikler, brugere, produkter m.m. 

I dette kursus skal arbejde med MySQL som er en relationel database-server, som understøtter mange samtidige brugere og en af de mest populære database typer.

En database kan grundlæggende deles op i følgende 4 elementer:

- **Server (Host)**<br />
Serveren er den vært som danner rammen for vores database, strukturer og data. Her vil vi anvende MySql.

- **Database**<br />
En database danner rammerne for en samling af databasetabeller. Vi kan dermed have flere databaser på vores server men typisk er der kun tilknyttet een database til et website.

- **Table (Database tabel)**<br />
En database tabel er en struktureret samling af data organiseret i rækker og kolonner, hvor hver række repræsenterer en unik post, og hver kolonne repræsenterer typer af indhold for den post.

- **Record**<br />
En record - eller post - i en database er en enkelt række i en tabel, der indeholder en samling af kolonner, som hver repræsenterer en type indhold. Det kan være et id, et navn, en fødselsdato m.m.
___

**Eksempel på en tabel:**

Table: students

| id  | firstname | lastname | birthday |
|-----|---------|-----------|------------|
| 1   | Jens    | Jensen    | 02-04-1997 | 
| 2   | Hans    | Hansen    | 10-11-1991 |
| 3   | Ole     | Olsen     | 06-04-2005 |

Ovenstående eksempel viser en tabel over studerende med  for- og efternavn og fødselsår. 

Records er de vandrette rækker og kolonnen *id* er tabellens primære nøgle og kan bruges til at kalde de enkelte records med.

> Brug altid engelske navne til dine database felter. Så får du en struktur der fungerer internationalt.
___
- [MySQL Cheatsheet](https://devhints.io/mysql)
